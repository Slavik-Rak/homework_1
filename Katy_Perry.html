<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>

<body>
    <h1>Кеті Перрі</h1>
    <p><b> Ке́ті Пе́ррі</b>, справжнє ім'я <b> Ке́трін Елі́забет Га́дсон</b> (нар. <a href=""> 25 жовтня 1984,
            Санта-Барбара, США</a>) — американська <a href="">співачка</a> та композитор.</p>

    <h3>Біографія</h3>

    <p>Кеті Перрі народилась у Санта Барбарі як середня дитина в сім'ї двох п'ятидесятницьких пасторів.[3] Будучи
        підлітком, змінила своє прізвище на Перрі (дівоче прізвище її матері), оскільки «Katy Hudson» було дуже схоже на
        Кейт Хадсон.[4] У неї є португальське, німецьке, ірландське та англійське коріння[5][6][7].</p>
    <p>З дитинства вона слухала музику у стилі госпел та співала у церковному хорі. Кеті закінчила Dos Pueblos High
        School в Голета, Каліфорнія, у 2003 році та у віці 18 років переїхала до Лос-Анджелесу[8]. На музику Кеті Перрі
        значною мірою вплинули гурти: Queen, Аланіс Моріссетт, Heart, Джоні Мітчелл, Incubus та інші.</p>
    <h3>Кар'єра</h3>
    <p>У 2001 році вийшов дебютний альбом співачки під назвою «Katy Hudson», проте він був комерційно неуспішним через
        банкрутство лейблу, що видав альбом. Згодом у 2004—2005 роках вона записала альбом «The Matrix» (з однойменною
        компанією «The Matrix») та сольний альбом — проте жоден із них не був виданий. Після того, як Стів Томас та
        Дженніфер Кнеп підписали Перрі до їх лейблу «Red Hill Records», вона випустила свій перший компакт-диск «Katy
        Hudson» в 2001, в жанрі християнський госпел[9]. У 2004 році Кеті об'єдналась із командою «The Matrix», котра
        була номінована на Греммі і резюме котрої включало співпрацю з Авріл Лавін, Шакірою та Korn. «Matrix» будувала
        плани, для того, щоб зробити запис їх власного альбому разом з Перрі. Проект в кінцевому рахунку було
        відкладено, оскільки Перрі з'явилась в 2004 році в рецензії журналу Блендер, який змальовував її, як «The Next
        Big Thing!». В інтерв'ю Кеті заявила, що вона не була «типовою християнкою», згадуючи, що вона зробила «багато
        поганих речей» в юності[10]. З невипущеним альбомом з «Matrix» Перрі в кінцевому рахунку підписала контракт із
        «Columbia» у 2007. Її дебютний сингл «Ur So Gay» з його лірикою і відео був звинувачений в припущеній
        гомофобії[11],[12]. Перший повноцінний альбом Кеті Перрі «One of the Boys» вийшов у США 17 червня 2008 року. 29
        квітня 2008, її перший офіційний сингл з альбому «One of the Boys», «I Kissed a Girl», дебютував в Магазині
        iTunes. Пісня стартувала у Billboard Hot 100 на № 76, піднявшись на № 1 25 червня 2008. Музичне відео на «I
        Kissed a Girl» було показано 21 травня 2008 на MySpace. Перрі випустила сингл «Hot n Cold» 9 вересня 2008[13].
        Він став другим синглом Кеті, що потрапив у top 5 hit у США, також досяг № 7 у Великій Британії за місяць до
        його справжнього випуску.</p>
    <p>У травні 2010 року Кеті випускає сингл «California Gurls» за участю репера Snoop Dogg. Сингл став справжнім хітом
        у світі і був проданий у кількості 8 000 000 цифрових завантажень у світі. «California Gurls» протрималася на 1
        місці в американському чарті 6 тижнів . У липні вийшов другий сингл з майбутнього альбому «Teenage Dream», який
        також очолив американський чарт і протримався на першому місці 2 тижні. Після виходу синглів в серпні відбулася
        прем'єра третього альбому Кеті «Teenage Dream». Альбом стартував на першому місці в США, Канаді, Великій
        Британії та інших країнах. На підтримку альбому Кеті відправилася в світовий тур «California Dreams Tour». Для
        подальшого промоушена альбому Кеті випускає третій сингл з альбому «Firework», який потрапив на перше місце в
        американському чарті.</p>
    <p>Через високий рівень інтернет-продажу пісню «E.T.» вирішили випустити як сингл, але в іншій версії. Для запису
        був запрошений репер Каньє Вест — причому версія з Канье Вестом не була включена в альбом, але включена в його
        перевидання. Сингл посів перше місце в американському чарті, як і всі 4 сингли з альбому, — це насправді велика
        рідкість і мало кому з артистів щось подібне вдавалося. У кліпі Перрі на пісню «Last Friday Night» були присутні
        такі відомі люди, як саксофоніст Kenny G, висхідна співачка Ребека Блек і актор з серіалу «Хор» Кевін Макхейл.
    </p>
    <p>Кеті стала першим виконавцем, у якого в інтернеті було продано 5 синглів тиражем понад 4 мільйонів копій: «Hot N
        Cold» (4,91 млн.), «Firework» (4,53 млн.), «I Kissed a Girl» (4,07 млн.) , «California Gurls» (4,88 млн.) і
        «E.T» (4,06 млн.). У серпні 2011 року Перрі стала першим виконавцем, з одного альбому якого («Teenage Dream»)
        відразу п'ять синглів («Last Friday Night (TGIF)», «California Gurls», «Firework», «E.T») очолювали чарт
        Billboard Pop Songs — це сталося вперше за всю його 19-річну історію . Одночасно, Кеті Перрі стала першою жінкою
        (і другий виконавець в історії — після Майкла Джексона), з одного альбому якої («Teenage Dream») відразу п'ять
        синглів («Last Friday Night (TGIF)», «California Gurls», «Firework», «E.T.») очолювали головний чарт Billboard
        Hot 100.</p>
    <p>Окрім музики, в планах Кеті ще й кіно, а також створення власної лінії парфумів (включає аромати «Purr» і
        «Meow»). Вона озвучила Смурфетту в повнометражної версії мультфільму «Смурфіки» (англ. The Smurfs). Студія EA
        Games планує розробити кілька ігор в рамках франшизи Sims, головною дійовою особою яких буде Перрі. У березні
        2012 стартують продажі гри «Sims 3: Showtime — Katy Perry Collector's Edition». Кеті буде брати участь у
        рекламних і маркетингових кампаніях бренду.</p>
    <p>3 березня 2012 сингл «Part of Me» дебютував на 1-му місці Billboard Hot 100, ставши 7-м синглом номер один в
        кар'єрі Кеті. А 25 березня сингл очолив UK Singles Chart. «Part of Me» увійшов до перевидання альбому Кеті
        «Teenage Dream» .</p>
    <p>У листопаді 2012 року Перрі розпочала роботу над своїм четвертим альбомом Prism. Вона сказала «Billboard»: «Я
        точно знаю стиль альбому, який я хочу зробити наступним чином: я знаю типи пісень, забарвлення і тон», «Я навіть
        знаю, який тип туру я буду робити далі. Буде дуже приємно, якщо бачення, яке є в моїй голові, стане
        реальністю»[14]. Хоча вона повідомила L'Uomo Vogue у червні 2012 року, що вона планує мати «темніші елементи» у
        новому альбомі після закінчення його виходу[15]. Перрі відкрила MTV Video Music Awards 2013 і сказала, що вона
        змінила напрям альбому після періодів самоосмислення. Вона прокоментувала «Я відчуваю себе, як призма», яка
        надихнула співачку на нову назву альбому[16]. «Roar» був випущений як промо-сингл «Prism» 10 серпня 2013
        року[17]. Він рекламувався на MTV Video Music Awards і досяг першої сходинки на Billboard Hot 100[18][19].
        «Unconditionally» вийшов 16 жовтня 2013 року[20] і досяг 14-ї сходинки в американських чартах[21].</p>
    <p>Prism був випущений 18 жовтня 2013 року та був проданий тиражем 4 мільйони примірників станом на серпень 2015
        року[22]. Він отримав позитивні відгуки від критиків[23] і дебютував на першому місці у чарті Billboard 200[24].
    </p>
    <p>Перрі почала писати пісні для нового альбому в червні 2016 року[25]. Вона записала гімн для Літніх Олімпійських
        ігор 2016 року під назвою «Rise», який було випущено наступного місяця. Перрі вирішила випустити його як
        автономний трек, а не зберігати його для альбому «тому що зараз більше, ніж будь-коли, існує потреба в
        об'єднанні нашого світу». NBC також відчув, що послання пісні говорило «прямо до духу Олімпіади та його
        спортсменів» за свої натхненні теми[26]. Ця пісня стала першою в Австралії і досягнула найвищої сходинки[27], а
        у США вона досягла 11-ї сходинки[28]. У серпні Перрі заявила, що вона прагне зробити матеріал «що з'єднує і
        надихає»[29]. 10 лютого 2017 р. Перрі випустила новий сингл разом з Skip Marley під назвою «Chained to the
        Rhythm»[30][31], яка досягла першої сходинки в Угорщині[32] і четвертої у Сполучених Штатах[28]. Другий сингл,
        «Bon Appétit», за участі Migos був випущений 28 квітня 2017 року[33]. Альбом «Witness» був випущений 9 червня
        2017 року, який отримав змішані відгуки[34] і дебютував на першому місці в США[35]. Щоб супроводжувати випуск
        альбому, Перрі почала транслювати себе на YouTube у той же день у прямому ефірі під назвою «Katy Perry Live:
        Witness World Wide» до 12 червня, завершуючи живим концертом в останній день[36]. Прямий ефір має понад 49
        мільйонів переглядів з 190 різних країн[37]. Її майбутній тур відбудеться в Північній Америці з вересня 2017 р.
        по лютий 2018 р[38]. 15 червня Кальвін Гарріс випустив пісню під назвою «Feels» разом Перрі, Бі-Шоном та
        Фарреллом Вільямсом з альбому Funk Wav Bounces Vol. 1[39].</p>
    <p>Окрім запису музики Перрі зіграла у фільмі Zoolander 2, який вийшов у лютому 2016 року[40][41]. Вона також буде
        суддею на телешоу «American Idol», яке повинне транслюватися в 2018 році[42].</p>

    <h3>Особисте життя</h3>

    <p>Кеті Перрі познайомилася з вокалістом гурту «Gym Class Heroes» Тревісом Маккоєм (англ. Travis McCoy) випадково на
        одній із студій звукозапису в Нью-Йорку[43]. Після року дружби між ними закрутився роман. Але в грудні 2008 року
        вони розлучилися[44]. У квітні 2009 року вони знову відновили стосунки, проте незабаром знову розбіглися.</p>
    <p>Кеті Перрі заявила, що хоче знайти творчого чоловіка, який виражає свої емоції через роботу і який зможе
        зрозуміти і поділяти її погляд на життя. Цього ж року співачка почала зустрічатися з британським коміком
        Расселом Брендом.</p>
    <p>Заручини з Расселом Брендом відбулася в Індії у новорічну ніч. Одруження пари відбулося також в Індії 23 жовтня
        2010 року. 30 грудня 2011 року Рассел Бренд подав документи на розлучення, вказавши в причині «непереборні
        розбіжності». Також стало відомо, що колишній чоловік Кеті не став претендувати на половину майна своєї
        колишньої дружини. Офіційно процес розлучення був завершений 14 липня 2012 року.</p>
    <p>Після розриву з Расселом Брендом співачка в соціальних мережах виклала фото в обіймах найбільш високооплачуваного
        манекенника світу Батиста Джіабіконі, а пізніше була помічена на побаченні з зіркою «Сутінків» Робертом
        Паттінсоном.</p>
    <p>З 2016 року почала зустрічатися з актором Орландом Блумом[45]. 1 березня 2017 року стало відомо, що пара
        розійшлася,[46] але у квітні 2018 року знаменитості поновили свої стосунки. 15 лютого 2019 року на сторінках
        Інстаграм Орландо Блума та Кеті Перрі з'явилися повідомлення про заручини.[47][48][49][50]. 5 березня повідомила
        що чекає дитину.</p>
    <p>26 серпня 2020 Кеті Перрі народила дівчинку.[51] Про це на своїй сторінці в інстаграмі того ж дня повідомив
        наречений співачки, актор Орландо Блум. Він також оприлюднив перший знімок новонародженої дочки: на фото з
        підписом «Ласкаво просимо, Дейзі Дав Блум» зображена ручка дитини в долонях батьків.[52]</p>

    <h3>Дискографія</h3>
    <ul>
        <li><a href="#">Katy Hudson</a> (2001)</li>
        <li><a href="#">One of the Boys</a> (2008)</li>
        <li><a href="#">Teenage Dream</a> (2010)</li>
        <li><a href="#">Prism</a> (2013)</li>
        <li><a href="#">Witness</a> (2017)</li>
    </ul>
    <h5>Сингли</h5>
    <ol>
        <li>З альбому Katy Hudson (2001):
            <ul>
                <li>«Trust in Me» (2001)</li>
                <li>«Search Me» (2001)</li>
            </ul>
        </li>
        <li>З альбому One of the Boys (2008):
            <ul>
                <li>«I Kissed a Girl» (2008)</li>
                <li>"Hot N Cold (2008)</li>
                <li>"Thinking of You (2009)</li>
                <li>"Waking Up in Vegas (2009)</li>
            </ul>
        </li>
        <li>З альбому Teenage Dream (2010):
            <ul>
                <li>«California Gurls» (feat. Snoop Dogg — 2010)</li>
                <li>«Teenage Dream» (2010)</li>
                <li>«Firework» (2010)</li>
                <li>«E.T.» (feat. Kanye West — 2011)</li>
                <li>«Last Friday Night (T.G.I.F.)» (2011)</li>
                <li>«The One That Got Away» (2011)</li>
            </ul>
        </li>
        <li>З альбому Teenage Dream: The Complete Confection (2012):
            <ul>
                <li>«Part of Me» (2012)</li>
                <li>«Wide Awake» (2012)</li>
            </ul>
        </li>
        <li>З альбому Prism (2013):

        </li>
        <li>З альбому Witness (2017):

        </li>
    </ol>
</body>

</html>